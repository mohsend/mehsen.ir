---
layout: affiliate
title: شاهنامه فردوسی
item: book
writer: دکتر جلال خالقی مطلق
links:
  - 
   url: https://affstat.adro.co/click/e198b95e-9bf1-40af-bfbb-286c93463781
   text: دو جلدی (دیجیکالا)
   class: digikala
---

اين نسخه از شاهنامه فردوسی توسط اديب، پژوهشگر و شاهنامه‌شناس ايرانی، «جلال خالقی مطلق» تصحيح و ويرايش شده است. جلال خالقی مطلق، اديب، پژوهشگر و شاهنامه‌شناس ايرانی است. مهم‌ترين دستاورد جلال خالقی مطلق، تصحيح شاهنامه فردوسی است در هشت دفتر که طی سال‌های 1366 تا 1386 در نيويورک زير نظر احسان يارشاطر انتشار يافت. تصحيح شاهنامهٔ فردوسی، حاصل بيش از سی سال کار مداوم خالقی در گردآوری و بررسی کهن‌ترين دست‌نويس‌های شاهنامه و مقابلهٔ آنها با پيروی از روش‌های جديد تصحيح متون است. جلال خالقی در کار مقابلهٔ دست‌نويس‌ها از همکاری محمود اميدسالار و ابوالفضل خطيبی در دفترهای ششم و هفتم بهره گرفت. شاهنامه، حماسه‌ای منظوم در بحر متقارب مثمن محذوف و شامل حدود شصت‌هزار بيت و يکی از بزرگ‌ترين و برجسته‌ترين اثر حماسه‌ای جهان است که سرايش آن سی سال به طول انجاميد. محتوای اين شاهکار ادبی، اسطوره‌ها، افسانه‌ها و تاريخ ايران از ابتدا تا فتح ايران توسط اعراب در سدهٔ هفتم است که در چهار دودمان پادشاهی پيشداديان، کيانيان، اشکانيان و ساسانيان خلاصه می شوند و به سه بخش اسطوره‌ای (از عهد کيومرث تا پادشاهی فريدون)، پهلوانی (از قيام کاوه آهنگر تا مرگ رستم) و تاريخی (از پادشاهی بهمن و ظهور اسکندر تا فتح ايران توسط اعراب) تقسيم می شود. شاهنامه بزرگ‌ترين کتاب به زبان پارسی است که در همه جای جهان مورد توجه قرار گرفته و به همهٔ زبان‌های زندهٔ جهان بازگردانی شده‌است. نخستين بار بنداری اصفهانی شاهنامه را به زبان عربی بازگردانی کرد و پس از آن بازگردانی های ديگری از شاهنامه (از جمله بازگردانی ژول مل به فرانسوی) انجام‌گرفت.


